# Hymn

Smutno mi Boże, dla mnie na zachodzie | Fm |
Rozlałeś tęczę blasków promienistą    | Db |
Przede mną gasisz w lazurowej wodzie  | Ab |
Gwiazdę ognistą                       | Eb |

Jak puste kłosy z podniesioną głową   | Fm |
Stoję rozkoszy próżen i dosytu        | Db |
Dla obcych ludzi mam twarz jednakową  | Ab |
Ciszę błękitu                         | Eb |

Choć mi tak niebo Ty złocisz i morze  | Db | Fm |
Smutno mi, smutno mi Boże             | Ab | Eb |
Ale przed Tobą głąb serca otworzę     | Db | Fm |
Smutno mi, smutno mi Boże             | Ab | Eb |

Jako na matki odejście się żali       | Fm |
Mała dziecina, tak ja płaczu bliski   | Db |
Patrząc na słońce, co mi rzuca z fali | Ab |
Ostatnie błyski                       | Eb |

Dzisiaj na wielkim morzu obłąkany          | Fm |
Sto mil od brzegu i sto mil przed brzegiem | Db |
Widziałem lotne w powietrzu bociany        | Ab |
Długim szeregiem                           | Eb |

Żem je znał kiedyś na polskim ugorze   | Db | Fm |
Smutno mi, smutno mi Boże              | Ab | Eb |
Choć wiem, że jutro błyśnie nowe zorze | Db | Fm |
Smutno mi, smutno mi Boże              | Ab | Eb |

Żem często dumał nad mogiłą ludzi             | Fm |
Żem nie znał prawie rodzinnego domu           | Db |
Żem był jak pielgrzym, co się w drodze trudzi | Ab |
Przy blaskach gromu                           | Eb |

Ty będziesz widział moje białe kości  | Fm |
W straż nieoddane kolumnowym czołom   | Db |
Alem jest jako człowiek, co zazdrości | Ab |
Mogił popiołom                        | Eb |

Więc, że nieznane gotujesz mi łoże     | Db | Fm |
Smutno mi, smutno mi Boże              | Ab | Eb |
Że nie wiem, gdzie się w mogiłę położę | Db | Fm |
Smutno mi, smutno mi Boże              | Ab | Eb |

Kazano w kraju niewinnej dziecinie        | Fm |
Modlić się za mnie co dzień; a ja przecie | Db |
Wiem, że mój okręt nie do kraju płynie    | Ab |
Płynąc po świecie                         | Eb |

Na tęczę blasków, którą tak ogromnie      | Fm |
Anieli twoi w niebie rozpostarli          | Db |
Nowi gdzieś ludzie w sto lat będą po mnie | Ab |
Patrzący marli                            | Eb |

Więc, że modlitwa dziecka nic nie może | Db | Fm |
Smutno mi, smutno mi Boże              | Ab | Eb |
Nim się przed moją nicością ukorzę     | Db | Fm |
Smutno mi, smutno mi Boże              | Ab | Eb |